מדור אבנ"ח בחודשים האחרונים עובד על מערכת תקשורת, המערכת היא חלק מהטרנספורמציה הדיגיטלית שיחידת מצפ"ן מקדמת והיא מתמקדת בניהול הכנסת מוצרי תקשורת לאיו"ש ועזה שבאים ביבוא ממדינות אחרות או פנימי מאיו"ש לעזה ומעזה לאיו"ש ומישראל לעזה.
 המערכת היא פורצת דרך בכך שהיא במנשק ישיר עם ממשל זמין ומערכת מסלול, כיום יבואן יכול להיכנס באינטרנט לאתר ולהגיש בקשה אשר תגיע מידית למערכת. המערכת מקצרת ומקלה משמעותית את התהליך שכן בעבר על היבואן היה צורך לשלוח בקשות דרך הדוא"ל, וכך עוזרת לשפר את מרקם החיים של הפלסטינים.
דבר עתידי נוסף שיכנס במערכת אבנ"ח הוא פיילוט של גביית חובות מפלסטינים לישראלים, פלסטינים שקיים להם חוב לישראלי לא יאושרו להיכנס למדינת ישראל עד להסדרת החוב. הכנסת החוקה החדשה תעזור להסדרת חוב מהירה יותר ותעזור לאזרחים הישראלים.
